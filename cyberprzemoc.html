<!DOCTYPE html>
<html>
    <head>
        <title>Dzień Bezpiecznego Internetu 2021</title>
        <link rel="stylesheet" href="css.css">
        <link rel="icon" href="icon.png">
        <meta name="author" content="Adrian Mórawski">
        <meta name="viewport" content="width=device-width, initial-scale=1.0">
        <meta charset="UTF-8">
    </head>
    <body>
        <div class="topnav">
            <a href="index.html">Strona główna</a>
            <a href="informacje.html">Co to Dzień Bezpiecznego Internetu?</a>
            <a class="active" href="cyberprzemoc.html">Uwaga na cyberprzemoc w Internecie</a>
            <a href=""></a>
        </div>
        <p>Czym jest cyberprzemoc?</p>
        <p>Cyberprzemoc (elektroniczna przemoc rówieśnicza) to takie zachowanie, które krzywdzi emocjonalnie drugiego człowieka. Osoby, które stosują cyberprzemoc używają do tego celu Internetu albo telefonów komórkowych. Cyberprzemoc ma najczęściej formę słowną – pojawia się  np. w komentarzach, na memach czy nagraniach wideo. Może też być bardziej zawoalowana: polegać na wykluczeniu z grupy, manipulowaniu czy nienawiązywaniu relacji. Badacze, którzy specjalizują się w tej tematyce stwierdzają, że cyberprzemoc jest inną formą przemocy rówieśniczej (bullying), czyli czegoś, co było znane od pokoleń. Jednak kilka cech powoduje, że w sieci potencjalni agresorzy są bardziej aktywni:</p>
        <ul>
            <li>są przekonani o anonimowości, działają z ukrycia;</li>
            <li>mogą spreparować nienawistną treść „na spokojnie”, bez potrzeby reagowania na bieżąco, jak jest np. w przypadku rozmowy osobistej czy wideo;</li>
            <li>mogą działać w dowolnym czasie, a ofiara nie ma możliwości ucieczki, jak jest w przypadku osobistych kontaktów – jej profil cały czas jest dostępny w sieci.</li>
        </ul>
        <p>To powoduje, że skala problemu jest większa niż przed erą cyfrową.</p>
        <p>W przeciwieństwie do przemocy fizycznej, cyberprzemoc nie zostawia śladów na ciele i nie widać jej gołym okiem. Osoby, które doświadczyły cyberprzemocy czują się zranione i bardzo przeżywają to, co je spotkało. Pojawiają się u nich nieprzyjemne myśli i uczucia takie jak bezradność, wstyd, upokorzenie, strach a czasem również złość.</p>
        <p>Osoba, której przytrafiła się taka sytuacja często ma wrażenie, że wszyscy widzieli lub mogą zobaczyć te nieprzyjemne materiały. Obawia się, że jej znajomi odwrócą się od niej i nie będzie mogła liczyć na ich wsparcie. To powoduje, że czuje się bardzo samotna w tym, co ją spotkało.</p>
        <p>Cyberprzemoc to takie zachowania jak:</p>
        <ul>
            <li>ośmieszanie, obrażanie, straszenie, nękanie czy też poniżanie kogoś za pomocą Internetu, albo telefonu komórkowego</li>
            <li>podszywanie się pod kogoś w portalach społecznościowych, na blogach, wiadomościach e-mail lub komunikatorach</li>
            <li>włamanie się na czyjeś konto (np. pocztowe, w portalu społecznościowym, konto komunikatora)</li>
            <li>publikowanie oraz rozsyłanie filmów, zdjęć, albo informacji, które kogoś ośmieszają</li>
            <li>tworzenie obrażających kogoś stron internetowych lub blogów</li>
            <li>pisanie obraźliwych komentarzy na forach, blogach, portalach społecznościowych.</li>
        </ul>
        <p>Najpopularniejsze formy cyberprzemocy to:</p>
        <ul>
            <li>publikowanie poniżających filmów lub zdjęć;</li>
            <li>publikowanie ośmieszających, wulgarnych, komentarzy i postów;</li>
            <li>włamania na konta serwisów społecznościowych;</li>
            <li>flood, czyli w wiadomościach w komunikatorze, telefonie (smsy);</li>
            <li>podszywanie się pod inne osoby;</li>
            <li>wykluczanie z internetowych społeczności.</li>
        </ul>
        <p>Specyficzna forma cyberprzemocy to seksting. Jest to przesyłanie sobie nagich lub półnagich zdjęć. Popularne szczególnie wśród nastolatków, na etapie pierwszego zakochania. Ponad połowa nastolatków deklaruje, że materiały tego typu są wymieniane wśród ich znajomych. W pewnych sytuacjach takie zdjęcia mogą zostać zapisane, wykorzystane do szantażu czy opublikowane bez wiedzy i zgody osoby, która wysłała zdjęcia. To bardzo poważna forma internetowej przemocy, która może prowadzić do katastrofalnych skutków: począwszy od zniszczonej reputacji, przez choroby psychiczne aż po próby samobójcze.</p>
        <p>Pozornie delikatniejszą formą cyberprzemocy jest hejt. Może polegać na umieszczeniu nienawistnego komentarza, obrazka, filmu czy udostępnieniu takiej treści. Hejtu i negatywnych komentarzy jest w sieci tak wiele, że czasem może się wydawać, że tworzy go większość osób korzystających z sieci. Badania pokazują jednak, że jest to 5% użytkowników Internetu.</p>
        <p>Jak przeciwdziałać cyberprzemocy?</p>
        <p>Pierwszą formą jest zachowanie zdrowych relacji w internecie, uwrażliwianie dzieci na potencjalne zagrożenia i niewchodzenie w niepewne kontakty online. Gdy jednak doświadczy się cyberprzemocy, warto zastosować się do kilku zasad przeciwdziałania jej:</p>
        <ol>
            <li>W razie wystąpienia cyberprzemocy, w pierwszej kolejności należy zabezpieczyć dowody, przygotować zrzuty ekranu, zapisać emaile itp.</li>
            <li>Następnie należy powiadomić administratora serwisu o fakcie przemocy i dążyć do zablokowania konta osoby agresywnej.</li>
            <li>O ile to możliwe, warto skontaktować się ze sprawcą, przedstawiając mu oczekiwanie, by zakończył przemoc i usunął z sieci wszystkie jej pozostałości</li>
            <li>Osobie, która jest ofiarą przemocy w sieci, należy udzielić wsparcia i uwagi.</li>
            <li>Należy poinformować szkołę, wychowawcę i podjąć współpracę z placówką.</li>
            <li>Jeśli cyberprzemoc ma znamiona przestępstwa lub wykroczenia, należy poinformować o tym fakcie policję.</li>
            <li>Ze wszystkimi pytaniami można dzwonić pod numer 800 100 100 – telefon zaufania dla rodziców i nauczycieli w sprawie bezpieczeństwa w sieci.</li>
            <li>Dla dzieci i młodzieży działa telefon zaufania 116 111.</li>
        </ol>
        <p>Bibliografia:</p>
        <ul>
            <li><a href="https://www.gov.pl">Portal Gov.pl</a></li>
            <li><a href="https://fundacja.orange.pl">Fundacja Orange</a></li>
            <li><a href="https://116111.pl">116111</a></li>
            <li><a href="https://pl.wikipedia.org">Wikipedia</a></li>
        </ul>
    </body>
</html>